---
title: Kurssin I-osan loppuraportti
permalink: /raportti1
hide: true
---
    
# Kurssin I-osan loppuraportti

Kurssille osallistui 367 opiskelijaa, joista 232 (63.2 %) suoritti kurssin hyväksytysti.

Arvosanajakauma:

* Arvosana 1: 36 opiskelijaa (15.5 %)
* Arvosana 2: 64 opiskelijaa (27.6 %)
* Arvosana 3: 49 opiskelijaa (21.1 %)
* Arvosana 4: 37 opiskelijaa (15.9 %)
* Arvosana 5: 46 opiskelijaa (19.8 %)

## Yhteenveto

Tänä syksynä alkoi kurssin materiaalin uudistus, jossa aiemmin käytössä ollut kurssikirja korvaantuu verkkomateriaalilla. Tavoitteena on uudistaa materiaalia niin, että se tukee paremmin kurssin tehtävien suorittamista ja sisältää enemmän esimerkkejä. Yksi merkittävä muutos on, että pseudokoodin sijasta materiaalissa käytetään Python-koodia algoritmien esittämiseen.

Palautteen perusteella monen osallistujan mielestä nykyinen materiaali on hyvää mutta sitä toivottaisiin enemmän. Lisäksi toivottaisiin tekstimateriaalin lisäksi videoita, kuten oli aiemmin kurssilla. Kurssille lisätään tulevaisuudessa sekä tekstimateriaalia että uuteen kurssiin sopivia videoita.

Kurssin tehtävien vaikeudesta on monia näkemyksiä palautteessa. Osa kurssin osallistujista on tyytyväisiä kurssin tarjoamaan haasteeseen, mutta monien mielestä kurssi on liian vaikea erityisesti, jos tavoitteena on korkea arvosana. Tulevilla kursseilla koetetaan selventää tehtäviä ja lisätä niitä tukevaa materiaalia. Kuitenkin kurssilla tulee olemaan hyvin haastavia tehtäviä myös tulevaisuudessa.

Verrattuna kurssin aiempiin toteutuksiin kurssin pääsi nyt läpi selvästi enemmän opiskelijoita. Syksyllä 2022 läpäisyprosentti oli 42.9 %, keväällä 2023 se oli 43.4 % ja nyt se on 63.2 %. Näyttää siis siltä, että kurssin uudistuksen seurauksena läpäisyprosentti on noussut huomattavasti. Tämä on hyvä suunta, kunhan kurssista ei tule liian helppo päästä läpi.

## Kurssipalaute

Kurssipalautteen antoi 172 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.45
* Toteutustapa tuki oppimistani: 4.18
* Materiaalit tukivat oppimistani: 3.89
* Arviointi mittasi oppimistani: 4.25

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.62

Kurssin kokonaisarvosana:

* Kokonaisarvosana kurssille: 4.09

### Miten kehittäisit kurssia?

* Olisi kivaa jos standarditehtäviä olisi vähemmän.
* Tehtävistä tuli aika tavalla vaikeampia 3. osan jälkeen. Ehkä voimme tasoittaa power creepiä hieman
* Tekstimateriaali kurssilla on tosi hyvää ja tehtävät ovat kiinnostavia. Haastavammissa tehtävissä olisi kiva, jos olisi tehty selväksi, jos niissä pitää esim. tajuta joku teoreettinen käsite, mitä ei ole ollut kurssimateriaaleissa tms. 
* Kurssitehtävät voisivat olla saatavilla jo kurssin alusta lähtien
* Materiialit olivat ehkä vähän lyhyitä ja jotkin tehtävät olivat todella vaikeita.
* vaikeampia tehtäviä ei voinut mitenkään päätellä materiaalista vaan niitä varten täytyi etsiä infoa omatoimisesti netistä.
materiaali tuki lähinnä niiden tehtävien tekemistä missä ei tarvinnut mitään apua.
* Jos palauttaa tehtävän tarpeeksi monta kertaa väärin, olisi ihan kiva jos saisi jonkinlaista vinkkiä tehtävään. Harjoitusryhmiä pitäisi mainostaa enemmän.
* Kurssilla voisi mielestäni olla enemmän tehtäviä.
* Luentovideoita enemmän.
* Ottaisin itse mielelläni enemmän luettavaa materiaalia
* Jonkinlainen tukikanava siihen, jos jää jumiin tehtävien kanssa olisi hyvä. Discord ei toiminut tällaisena, koska siellä apu oli aina: katso materiaali.
* En tiedä
* Itselleni tehtävät tuntuivat välillä vaikeilta, sillä kurssimateriaalissa asiat selitettiin mielestäni aika tiiviisti ja pintapuolisesti. Olisin ehkä toivonut enemmän materiaalia ja esimerkkejä, mikä olisi ehkä tukenut omaa oppimistani. 
* Mielestäni helpompia tehtäviä voisi olla yksi enemmän per viikko, vaikka se lisäisi kokonaispistemäärää. 
* Materiaalissa voisi olla linkkejä kunkin aihepiirin lisälukemiseen tai muihin hyviin web-resursseihin.
* Kurssimateriaalin mukana voisi olla joitain videoita aiheista tai linkkejä vanhoihin Tira-kurssin videoihin. 
* Olen hyvin tyytyväinen kurssin toteutukseen. En keksi juuri nyt mitään kehitettävää.
* Kurssissa voisi olla eri viikoille eri deadlinet, jotta opiskelijat suorittaisi kurssia tasaisemmin periodin aikana eikä jättäisi tehtäviä viimetinkaan niinkuin minä tein.
* Visuaalisia oppimateriaaleja esim. videoita algoritmitehtävien ratkaisemisesta voisi olla lisää
* Lisäisin O-merkinnän tarkka määritelmä tekstiin.
* Jotkin tehtävänannoista oli hieman epäselviä kuten viikko 4 Lyhin puuttuva 
* Videoluentoja voisi olla joissa käydään läpi koodien eri ratkaisumalleja
* Some of the automated tests didn't seem to work. One said it failed when the expected output and mine were identical, and others said that the expected output was "a required list".
* Tehtävien ratkaisujen yrittämiseen saattoi mennä hyvin paljon aikaa, kuitenkaan vailla takeita siitä että niistä saa lopulta pisteitä. Jossain vaiheessa kurssia ainakin itse aloin arvioimaan että en välttämättä saa enää parempaa arvosanaa kohtuullisella ajankäytöllä vaikka yrittäisin ja lopetin tehtävien teon. Ehkä materiaalissa voitaisiin antaa hieman lisää esimerkkejä tai vastaavasti helpottaa tehtäviä/tai antaa pisteitä esim 0-2 asteikolla osittain oikeista ratkaisuista. Oppimisen kannalta olisi tosi hyödyllistä että opiskelija saisi nähdä ratkaisut myös niihin tehtäviin joita ei läpäise. Nyt osa tehtävistä meni helposti oppimatta juurikaan uutta, ja ne jotka olisivat vaatineet oppimista jäivät arvoitukseksi. 
* Esimerkkejä eri ongelmista voisi olla hieman enemmän
* Joidenkin ei-suoritettavien tehtävien (esim. binäärihaku; ei koodisuoritusosuutta vaan pelkät avoimet tekstikentät) kohdalla olisi ollut mukava saada vähän tarkempaa tietoa siitä, mikä on vastauksen toivottu laajuus.
* Nettisivujen ohjeet ovat tosi hyvät ja helppolukuiset. Tällaista lisääkin.
* Oppimateriaali kirjan tai dokumentin muodossa auttaisi oppimaan paremmin. Pelkästään nettisivulla oleva materiaali on hankala hahmottaa, koska siinä ei ole sivujakoa, joka auttaisi muistijäljen synnyttämisessä samalla tavalla kuin paperinen materiaali tai edes dokumentti, jossa on selkeä sivujako. Nettisivussa on varmasti paljon hyviä puolia. Siitä huolimatta kaipaisin materiaalin julkaisemista myös dokumenttina.
* Mahdollinen kehitys voisi mielestäni liittyä kurssin materiaaleihin, vaikka ne ovat kyllä hyvällä tasolla. Välillä oli hankalaa seurata "tässä on koodi ja tätä se tekee" -tyyppistä tekstiä, joten mietin, voisiko tätä toteuttaa jollain muulla tavalla kuin pelkällä tekstillä. Tehtäviä voisi myös mahdollisesti "jaksottaa" materiaalin mukaisesti; jos esim. matskun ensimmäisen osion pohjalta voisi tehdä ensimmäisen tehtävän, voisi sen ilmoittaa?
* Esimerkkejä voisi olla enemmän.
* Kurssilla voisi olla esimerkiksi discord kanava jossa voisi muilta opiskelijoilta kysyä apua jos jää jumiin johonkin tehtävään
* Selkeät otsikot viikon tehtävien aiheille vain viikon mukaan numeroinnin sijaan.
* Vaikeampiin tehtäviin hieman lisää esimerkkejä
* Jossain haastavimmissa tehtävissä voisi olla esim. videoita auttamassa ratkaisun alkuun pääsemisessä. Yleisesti materiaali kuitenkin tuki hyvin ratkaisujen löytämistä.
* Osa tehtävistä oli todella haastavia. Jos haastavimpien tehtävien sijaan olisi muutama hieman helpompi lisää, niin olisi helpompi tajuta mitä tekee väärin.
* I hope to allow students to choose one of multiple programming languages, such as Python, Java, or C++, to complete their exercises.
* Kurssilla ei ole erityistä kehitettävää.
* Avoimen yliopiston puolella olisin kaivannut lisää materiaalia/videoklippejä.
* Voisi harkita vinkkejä annettavaksi, tai linkkejä avuksi
* Mielestäni verkko- ja puu-osioissa olisi voinut selittää paremmin mitä ne tarkoittivat. 
* netistä löytyy helposti tietoa, mutta kurssin kautta annetut luentomateriaalit/videot ovat aina kiva plussa. hyödynsin opiskelussani unitubesta löytyneitä vanhojen vuosien videoita
* Tehtäviä voisi olla noin 1 vähemmän per viikko, vaikuttaisi silloin kohtuullisemmalta määrältä viikkoa kohden. Joissain viikoissa omasta mielestä oli vähän liian paljon uutta opittavaa kerralla, että välillä oli vaikea pysyä mukana kurssin asioissa.
* Kurssin kesto pitäisi olla pitempi, jotta olisi enemmän aikaa tehdä tehtävät.
* from collections import defaultdict
* Lisää aiheiden teoreettista puolta, esim. lisämateriaaleina, voisi lisätä.
* The course is organized very well already.
* Mielestäni kurssi materiaali oli liian suppea. Monessa tehtävässä tehtävänanto oli epäselvä ja annetut testit eivät olleet riittävät auttamaan ymmärtämistä.
* Tehtävien kuvauksia voisi selkeyttää, joissakin tehtävissä vaikea ymmärtää mitä halutaan ts. vaatimukset selvemmiksi.
* Enemmän opiskelumateriaalia!
* Videoita vaikeimmista esimerkkeistä olisi hyvä esim. Viikko 5 kanssa minulla oli aika paljon ongelmia. Pajaohjaus etänä esim. videolla olisi myös hyvä.
* Aika paljon tehtävää, esimerkkejä olisi voinut olla enemmän.
* Kurssin suorittamiseen saisi olla enemmän aikaa, koska opeteltavia asioita sen verran paljon, että ne ehtisi kunnolla oppia.
* Jotkut tehtävät olivat todella haastavia.
* en tiedä
* Hankalampien aiheiden omaksumista (esim. rekursio) tukisi lyhyet havainnollistavat (esim. animaatio, koodausesimerkki) opetusvideopätkät täsmällisesti juuri aiheesta. Pitkiä luentovideoita en kaipaa.
* Laittaisin opetusmateriaalin koodin sekaan kommentteja, jotka selittää koodin toimintaa. Tällä hetkellä koodin selitys tapahtuu koodin ulkopuolella.
* Helpottaisin ja vähentäisin viikottaisten tehtävien määrää, lisäisin kurssimateriaaleihin kurssikirjan ja lisäisin kurssin loppuun tentin.
* Luennot
* Se oli hyvä
* Kurssitehtäviä oli mielestäni jonkin verran liikaa suhteessa niiden vaikeustasoon, eli kurssi vei paljon aikaa.
* Enemmän tukimateriaalia tai lukuvinkkejä ongelmanratkomiseen eri tehtävätyypeille ja algoritmeille. Tehtävänannot olivat välillä vaikeasti tulkittavia, joten jos näitä saisi vieläkin selkeämmin esitettyä ei tulisi tilannetta vastaan jossa tehtävään on käyttänyt tunteja turhaan kun ymmärsi tehtävänannon väärin. 
* Enemmän sanallista ongelmanratkaisua , vähemmän abstraktia ongelmanratkaisua.
* Materiaalissa voisi olla enemmän esimerkkejä. Ja paremmin voisi tehdä selväksi että tehtävien tarkoitus on 'huijata'. Muutamassa meni suhteettoman kauan kun en ymmärtänyt tätä seikkaa. Discordin avaaminen kuitenkin helpotti kun täällä oli asiaa opastettu paremmin
* Olisi kiva saada kaikki materiaali kerralla, jotta tehtäviä voisi tehdä omaan tahtiin, mutta ymmärrän että materiaalia kehitetään aktiivisesti, joten tämä ei ole mahdollista. 
* Jonkinnäköisiä johtolankoja olisi kiva löytää kun on jumissa. Tämä lienee sitten discordin vastuulla, mutta en ole ihan varma miten sitä kuuluisi käyttää.
* Videoita, joissa käydään esimerkkejä läpi. Helpompia harjoituksia, vaikka ilman pisteitä ja mallivastauksilla, joilla voi treenata alkeita. Pajassa esim. viikon aiheeseen liittyen ohjattu yhteinen esimerkki. Vaikeustasot tehtäviin näkyviin, niin ei hukkaa aikaa liian hankaliin tapauksiin.
* Mahdollisuus ohjaukseen sellaisella ohjaajalla, joka oikeasti tuntee kurssin tehtävät, olisi hyödyllistä.
* Aiheeseen liittyviä luentoja olisi ollut kiva olla.
* Tehtävien vaikeusaste nousi todella nopeasti. Olisin kaivannut ehkä enemmän tehtäviä, jos oppiminen olisi tapahtunut asteittain pienemmin asteittain. Nyt meni välillä useampi tunti tehtävää kohti, kun ei päässyt eteenpäin.
* Välillä tuntuu, että tehtävät on tosi vaikeita eikä mistään saa hakea apua tai kysyä apua, koska se olisi huijaamista. Olisi kiva, jos aiheiden kohdalla olisi linkattuna nettimateriaaleja, jotka tukevat ymmärryksen kehittymistä aiheista
* Koin kurssin todella vaikeaksi, mutta saattaa olla että tämä oli vain henkilökohtainen ongelma. 
* Ei kehitettävää. Ehkä lisämateriaali olisi kiva.
* Videomateriaalit ajantasaisiksi ja linkitetty kurssisivulle, nyt niitä joutui kaivamaan vanhempien toteutuksien syövereistä.
* Omaan oppimistyyliini sopii parhaiten luennot taikka jokin videosisältö. Olisi mukavaa jos kurssiin olisi mahdollista saada jonkinlaista videota, vaikka vain enemmän linkkejä hyödyllisiin syventäviin videoihin netissä jos sellaisia löytyisi. Pelkän tekstin perusteella eteneminen tuntui hetkittäin raskaalta ja jouduinkin usein kääntymään discordin puolelle.
* En lähtisi muuttamaan mitään.
* paremmat materiaalit
* Opetusvideoita siitä miten lähteä rakentamaan ratkaisua tehtäviin. 
* Tehtäviin voisi olla enemmän materiaalia miten tehtävät voisi ratkaista. 
* jotkut tehtävät oli vähän knoppijuttuja. Minusta olisi ihan ok, jos vastaus vaatisi lähtökohtaisesti enemmän koodirivejä. Elävässä elämässä aika usein vaatii.
* Haluaisin tarkemmin esimerkkejä, jotta asioiden ymmärtäminen olisi helpompaa. Yksittäistä esimerkkiä voi olla haastava laajentaa vaativampiin tehtäviin ilman havainnollistamista.
* Kurssilla voisi olla uusien asioiden oppimisen tukena esim videoita missä selitetään asioita paremmin auki. Esim vko7 puut ja rekursio aiheeseen olisin tarvinnut enemmän selkeyttävää materiaalia mieluiten video/luento muodossa. 
* 1 osa per 1 viikko - eli yhteensä 7 osaa eikä 8
* hyvä kurssi oli
* Suurempi valikoima tehtävistä olisi hyvä. Joissain algoritmi-pohjaisissa tehtävissä olisi kiva jos materiaali sisältäisi joko enemmän esimerkkejä, tai esimerkkejä jotka ovat lähempänä tehtäviä
* Tehtäviin voisi olla hyvä lisätä enemmän selityksiä koodipohjan alapuolelle, kuten esim. tehtävästä Peräkkäiset luvut löytyy.  
* Tuntui siltä kuin suurin osa asioista pitäisi osata muualta tai muuten, mikä teki joistakin tehtävistä hyvin haastavia. Osassa oli hyvin sidonnaisuutta kurssimateriaaliin, mitä olisi hyvä olla kaikissa tehtävissä.
* Hyvä ja selkeärakenteinen kurssi. 
* Opetusvideoita aiheista.
* Olisin toivonut lisää teoriasisältöä.
* Paremmat materiaalit ja neuvoja itsenäiseen tiedonhakuun
* Video opetus
* Ehkä vielä lisää videoita nippelitasolla kera esimerkkien.
* Kurssi toimi hyvin näin
* Joidenkin tehtävien tehtänanto oli hieman vaikea heti ymmärtää mitä haettiin. Eli tehtävänannot voisi antaa viellä hieman selvemmin. Muuten kurssi oli erittäin hyvä.
* Viikottaiset kiinteät viisi tehtävää voisi alentaa esim. kolmeen tai neljään, ja opiskelija saisi vahvuuksiensa mukaan valita, mistä aihealueesta tekisi loput tarvittavat tehtävät.
* It was great that all the problems had the same deadline (I attempted the course a year ago when there were weekly deadlines and I ended up dropping the course quite early on) and that we were given the material and the problems for 2 weeks at a time (this allowed me to do most of the exercises within the first 4 weeks, giving me time to focus on other studies in the later weeks). However, it would've been even better if all of the material and problems had been available right from the start, like in some courses. I found the videos from earlier implementations helpful, and I think they could've been advertised more prominently. (Even if the written material contains most of the same things, things can be easier to grasp in video format for many people). Having taken Models of Computation before this course helped me tremendously. Last year I didn’t really understand time complexity. In this course it’s very useful to know, for example, arithmetic of big O notation. This could be explained in more detail (and formally), because from the material of this course alone, I probably wouldn’t have fully grasped the concept. It helps to know the exact definitions, but that’s just my opinion as a mathematics major.
* Tehtävät ovat haastavia, ratkaisu on joko oikein tain väärin, voisi olla hyvä jos olisi olemassa vaihtoehto näiden välissä. Erillisten viikkojen tehtävän numero n-1 tekeminen ennen tehtävää numero n ei juurikaan auta tehtävän n ratkaisemisessa.  
* Enemmän esimerkkejä ja lisäksi tukimateriaaliksi videoita
* Osa kurssin tehtävistä tuntui täysin ylitsepääsemättömiltä, vaikka materiaalin kävi huolella läpi. Materiaalia voisi mielestäni laajentaa hieman tai ainakin lisätä vielä monimutkaisempia esimerkkejä.
* Materiaali on suunniteltu hyvin ja toteutustapa havainnollistaa miksi jotain tehdään tietyllä tavalla. Lisäesimerkkejä jos jaksaa tehdä niin vielä parempi, niitten kautta oppiminen on aika tehokasta.
* Aloitin kurssin myöhässä, jolloin materiaalista oli 4 lukua oli avoinna.  Hiukan jäi epäselväksi lukujen ja tehtävien välinen kytky. Tätä parantaisin esimerkiksi laittamalla ponnahdusikkunan tms. tehtäviin siirtyessä kertomaan, että uusi luku on auki. Nyt se jäi huomaamatta ja menin aina suoraan tehtäviin ja satunnaisesti sitten palasin materiaaliin vasta kun törmäsin vaikeuksiin.
* Enemmän esimerkkikoodia ongelmiin
* Lisäisin lisää esimerkkejä
* Voisi olla vielä vähän enemmän ideoita ratkaisuihin, jotkut tehtävät olivat tosi vaikeita
* Olen hyvin tyytyväinen kurssiin, ja opin runsaasti sen aikana. Ainoa kehityssuunta joka tulee mieleen, on, että joissain tapauksissa (esim. viikko 6), oppimateriaalissa olisi saanut olla nykyistä enemmän esimerkkejä
* Kurssi oli erittäin hyvä laaja katsaus tärkeimpiin tietorakenteisiin ja algoritmeihin. Hyvää oli myös se, että tehtävät oli laadittu siten, että sopivasti helppoja ja keskivaikeita, sekä muutama vähän vaikeampikin.
* Itse en sitoisi arvosanaa suoraan tehtyjen tehtävien määrään sillä jotkut korkean arvosanan tavoittelijat saattavat jäädä jumiin tiettyihin tehtäviin elleivät he keksi juuri oikeaa tapaa toteuttaa algoritimi. Lisäksi muuttaisin aikarajoissa toimivien algoritmien arviointi algoritmia hieman löysempään suuntaan sillä esimerkiksi itsellä oli keskimäärin ajassa O(1) toimiva algoritmi tehtävässä jossa pyydettiin keskimäärin ajassa O(1) toimivaa algoritmia. Loppujen lopuksi on monia tapoja toteuttaa algoritmi siten että se kuitenkin täyttää ehdot.
* Paremmat oppimateriaalit. Enemmän esimerkkejä erilaisista algoritmeista.
* Osalistojen kanssa työskentely tuntuu kaikkein vaikeimmalta, materiaalin lukeminen ei tässä tapauksessa aiheuttanut kuin lähinnä lisää hämmennystä. Erityisesti listan summat -esimerkin toimintaa on vaikea kokonaan ymmärtää, vaikka se on lopulta erittäin oleellinen aiheen kannalta.
* Kurssimateriaali oli hyvä ja käytännöllinen päivitys tirakirjaan verrattuna, joka on edelleen hyvää oheismateriaalia. Kurssi on ainakin riittävän haastava ja vaatii ongelmanratkaisutaitoja.
Videoita tai muita vinkkejä kaikista vaikeimpiin tehtäviin liittyen voisi lisätä.
* Kurssin tehtävillä voisi olla jonkinlainen vaikeus arvio esim sen mukaan kuinka suuri osa opiskelijoista tehnyt.
* Kurssi olisi parempi, jos joka viikko pitäisi tehdä vaikka ainakin 2-3 tehtävää, jotta ei jäisi kaikki loppuun.
* selkeämpiä kaavoja ja mallivastauksissa enemmän viittauksia ja selityksiä kaavojen käyttämisessä
* ei mitaan
* Enemmän kurssimateriaalia, josta saa enemmän osviittaa erityisesti hankalampiin tehtäviin. Helpommissa tehtävissä siitä oli ainakin jotain iloa mutta osassa tuntui että se oli yhtä tyhjän kanssa.
* Arvosanojen välille pehmeämpi nousu, kurssilla tuntuu olevan yhtä pitkä matka arvosana yhdestä arvosana kolmeen kuin vaikka yhdestä viiteen. Tämä mielestäni kannustaa matalan tason suorittamiseen, koska arvosana 1 saa suhteellisen pienellä työmäärällä, muutama tunti per viikko. Kun taas arvosana 3 vaatisi taas suhteessa paljon isompaa työmäärää ja todellista syventymistä kurssin sisältöön, jonka jälkeen tuntuu että arvosana 5 olisi varmaan yhtä helppo kuin 3. Olisi kiva saada tasaisempi nousu arvosanojen välillä joka kannustaisi enemmän lisäämään työmäärää arvosanojen välillä asteittain. Tätä voisi tavoitella lisäämällä viikoille yhden tai kaksi tehtävää enemmän, jotka vastaavat enemmän jotain väliltä 1-3 arvosanaa, eikä vain lähinnä 1 tai 5 tasoisia tehtäviä. Eli jos tekee 1 arvosanan edestä parissa tunnissa per viikko, ja 2 arvosana vaikka 4h per viikko ja 3 vaikka 7h per viikko ja 4 vaikka 15h per viikko ja 5 20h+ per viikko, olisi tehtäviä mielekkäämpi lähestyä. Nyt tuntuu että saatavilla on vain pari tuntia tai parikymmentä tuntia per viikko arvosanat, joten jaksamisongelmaiset opiskelijat kuten minä, saattavat lopettaa helposti 1 ja alisuorittaa kurssia, vaikka todellisuudessa saattaisi pystyä saamaan kurssista parempiakin numeroita jos pisteytys olisi vähän kannustavampaa. 
* Materiaaleihin liittyviä youtube-videoita upotettuna aihealueen sivulle tai linkkinä (ilmeisesti jotain saman tapaista on jo suunnitteilla?).
* Kurssi oli hyvä ja selkeä. Assari oli hyvin tavoitettavissa pajasta ja osasi ohjeistaa. Materiaali oli hyvää ja esimerkki koodit auttoivat. Jos kurssia jotenkin haluaa kehittää niin, kurssi sivuilla voisi olla linkkejä mahdolliseen lisämateriaaliin tai opetusvidoeihin. Kuitenkin niin, että teoria osio pysyisi lyhyenä, mutta jos ei ymmärrä opetettavaa asiaa kunnolla olisi mahdollisuus lähestyä sitä eri tavalla tai syvemmin.  Esimerkiksi rekursio on vaikea aihe ja siihen kaipaisi vielä enemmän tukea.
* Ei ole mitään erityisiä ehdotuksia - kaikki toimi hyvin näin 
* Verkkoalgoritmit-osiossa olisi hyvä, jos lähdettäisiin liikkeelle yksinkertaisemmista tehtävistä. Jonkinlainen tehtävien läpikäynti kurssin päätteeksi. Näkisi ratkaisut tehtäviin joita yritti tuntikausia mutta joita ei saanut ratkaistua.
* Tehtäviä sai välillä odotella julkaistavaksi
* Tehtävät olivat osittain ehkä liian lähellä kurssimateriaalien esimerkkejä.
* Muutamat tehtävistä eivät auenneet vaikka luki ne useamman kerran ja piirteli paperille. Ehkä kannattaisi esimerkkeihin kiinnittää lisää huomiota.
* Erityisesti haastavammista tehtävistä voisi antaa osapisteitä esim. sen mukaan, kuinka suuri osa testeistä menee läpi.
* Lisää videoita ja vähän selitystä, miten jonkun algoritmin tekemisen ajatusprosessi menee. Se voisi ainakin helpottaa itseäni, kun selitetään samalla kun ratkotaan ongelmaa, miten lähetään selvittämään sen ratkomista.
* Tehtävät ovat liian vaikeita. Perustaso ja esimerkiksi visualisoinnit ja pseudokooditasoinen ymmärrys, muutamilla koodaustehtävillä tulisi riittää kurssin läpäisyyn. Innokkaimmille 5 mahdollinen vaikeammilla tehtävillä. Kaikki pakollisenakaan kurssia suorittavien ei todellakaan ole tarpeelista osata itse koodata kaikkia tietorakenteita.
* Joissain tehtävissä oli mielestäni hieman liian vähän testejä.
* Videomateriaalia tekstin tueksi.
* Analyysissä voisi lukea enemmän muista toteutus tavoista ja miksi ne eivät toimi. Se että O(n) ei toimi kymmenen miljoonan solun kohdalla yhtä nopeasti kuin O(1), ei kerro "normaaleille ihmisille" oikein mitään ... 
* Lisää esimerkkejä vaikeammista tehtävistä. Viikkojen viimeisimpien tehtävien ja materiaaleista opitun asian vaikeustasojen ero oli aikamoinen.
* Leveyshaun koodiesimerkissä käytettiin listaa jonona. Tämä tapa ei ollut tuttu. Siksi oli vaikea lukea koodiesimerkkiä, koska lista ei ollut vakio, kun sitä käytiin läpi. Lisäisin materiaaliin kohdan, jossa kerrotaan jonosta tietorakenteena ja sen toteuttamisesta Pythonilla.
* Selittäisin koodi esimerkkejen/ratkaisujen toimintaa entistä tarkemmin
* Lisää esimerkkejä algoritmeista oikeastaan jokaiseen osaan. Muutamaan kertaan oli aika pulassa alussa kun tehtävä oli todella erinäköinen kun aiheen materiaali, eikä oikein tiennyt mistä pääsee alkuun. Algoritmipajat ja Discord superhyödyllisiä, ja ehkä niiden tärkeyttä voisi tuoda enemmän esiin tehtävien ratkaisemisen apukeinona
* Kuten kurssin Discord -kanavissa ilmeneekin, materiaalit ovat suhteessa tehtäviin erittäin yksinkertaisia. Tehtävät olettavat, että sinulla on edistyneempää matemaattista ja algoritmista tietoa.
* Kehittäisin tehtävien kieliasua, jotta ne olisivat selvempiä ymmärtää. Myös havainnekuvat voisivat auttaa, mitä haetaan.
* itse läpipääsy ja arvosana 1 voisi olla helpompaa, ne seuraavat, korkeammat arvosanat sitten vaikka vaikeampia/saman tasoisia. Tämänhetkinen toki kannustaa sitten tavoittelemaan vielä korkeampia arvosanoja, mutta esim. 1 ja 2 välillä voisi olla sitten pidempi pisteväli niin, että tyypeillä ei jäisi kurssi kesken väsymyksen vuoksi, ja muut voisivat sitten tavoitetta 2.jälkeen yhtä houkuttelevia korkeampia arvosanoja. 
* Laajentaisin hieman materiaalin esimerkkejä ja panostaisin helpompilukuisiin esimerkkitoteutuksiin. Tällä hetkellä esimerkkitoteutukset ovat sen verran optimoituja, ettei niistä saa ilman pitkäaikaista tuijotusta välttämättä selvää.
* Teoriaa kaipaisin enemmän
* Materiaalin algoritmien toiminnasta gif-animaatio
* Tehtäväkuvaukset voisivat olla selkeämpiä ja ehkä ilmoittaa, tuleeko tehtävässä soveltaa enemmän vai vähemmän. Jonkinnäköiset luennot olisivat voineet olla hyödyllisiä, edes etänä.
* Materiaalissa olisi voinut olla muutamia esimerkkejä enemmän tukemaan tehtävissä.
* Mielestäni kurssin toteutus oli jopa liian hyvä varsinkin ilmaiseksi kurssiksi. 
* Vähentäisin tuskaisten tehtävien määrää arvosanan 5 saavuttamiseksi
* Voisi olla luentoja vielä lisäksi tai opetusvideoita.
* Tarjoaisin enemmän lisämateriaaleja mistä tärkeitä aiheita voi oppia. Joskut aiheet käsiteltiin hyvin nopeasti mutta tehtävät vaativat aiheiden syvempää sisäistämistä ja soveltamista. Olisi hyvä jos opiskelijalle tarjottaisiin lisämateriaaleja mistä aiheita voi opiskella. 
* Vähän helpompia tehtäviä
* Musta tuntuu, että kurssi on tällä hetkellä tosi hyvin painotettu. Arvosana 5 merkitsee jo jotain. Joitakin tehtäviä kylläkin todella hankala täysin itse ratkaista. Muiden kanssa brainstormaus, discordissa vinkkien kysely yms oli itselle ainakin pakollisia, että kinkkisimmissä tehtävissä pääsee eteenpäin. Se ei itsessään ole huono asia, mutta siihen voisi ehkä vielä enemmän rohkaista (?)
* Enemmän esimerkkejä ja materiaalia. Ehkä myös vähän vähemmän abstrakteja tehtäviä voisi olla enemmän.
* Hiukan enemmän/monipuolisempaa materiaalia
* Mielestäni kurssissa ei juurikaan ole kehitystarpeita.
* Tirakirja takaisin kurssimateriaaliksi
* Suoritin kurssin toista kertaa, koska se on mielestäni yhdessä TIRA II:n kanssa opettavainen paketti. Tämän vuotinen opintomateriaali oli aiempaa selkeämpi ja helppotajuisempi, mutta samalla myös suppeampi kuin vanha "Tira-kirja". Lisäisin vanhan opetumateriaalin kurssin oheislukemistoksi, sillä ainakin itse koin sen hyödylliseksi.
* Mielestäni osa tehtävistä olivat liian rankkoja ja varsinkin jos, et löytänyt tai ymmärtänyt mikä oli virhe
* Kurssin voisi toteuttaa samalla tavalla kuin ohjelmoinnin perusteet ja jatkokurssin visual ode studio ympäristössä.
* Ihan hyvä kurssi, jos jotain pitäisi kehittää niin ehkä enemmän materiaaleja oppimisen tueksi
* Ei erityistä negatiivista tule mieleen. Se miten koin työmäärän raskauden johtui lähinnä omasta aikataulutuksesta ja elämäntilanteesta.
* Omasta mielestäni kurssi oli täysin mainio sellaisenaan. Toisaalta se vaati erittäin paljon soveltamista sekä kurssimateriaalista että edellisestä tiedosta vaikeampien tehtävien ratkaisemiseen. Itse pidin tästä, mutta voisin nähdä tämän suurena päänvaivana.
* Kurssilla joidenkin tehtävien tehtävänannot ovat hieman epäselkeitä, kuten esimerkiksi soittolistoihin liittyvät tehtävät. Näissä ei oikein kyennyt hahmottamaan, mitä oikeastaan algoritmilta haluttiin, joten päädyin itse skippaamaan nämä, ja keskityin ennemmin kokeilemaan vaikeampia mutta selkeämpiä tehtäviä. Toinen, julkistaisin myös tehtävät jatkossa samaan aikaan tira kakkosen kanssa, jottei tarvitsisi päällekkäin opiskella muiden kurssien kanssa (vaikka nykyiselläänkin kurssi on toki joustavemmasta päästä!)
* Lisää esimerkkejä opetettujen tietorakenteiden ja algoritmien soveltamisesta eri ongelmiin.
* Ehkä enemmän materiaalia ja olisi hyvä idea lisätä myös video materiaalia kurssille. Jossain tehtävissä oli vähän epäselvyyksiä, eli voisi lisätä vähän selityksiä tehtäviin.
* Enemmän videomateriaali joka selittäisi kurssin teoriaa.

### Muita huomioita

* Thank you for organizing this course.
* Vaikkakin vaikea kurssi niin tehtävät olivat todella kiinnostavia.
* Kurssin asiat olivat minulle tuttuja entuudestaan Datatähti-valmennuksen kautta, joten on vaikea antaa arviota tällä kurssilla oppimistani asioista. Toisaalta Datatähti-valmennuksen materiaali on lähes samanlainen ja se on opettanut minulle paljon.
* Joidenkin tehtävien tehtävänanto jätti asioita arvailun varaan.
* Hienoa, että arvointi perustuu tehtävien suorittamiseen, jotka vaativat ennen kaikkea aiheiden ymmärtämistä, loogista ajattelua ja solveltamista kuin äärimmäisen edistyneistä koodaustataitoja. 
* Liian vaikea kurssi ja hankalaa havaita oppimista, kun tuntui enemmän arvuuttelulta. Tehtäviä oli ajoittain todella vaikea ymmärtää tai mistä lähteä edes liikkeelle. Viikko 7 järkytti, koska tehtävissä oli ihan erilainen puun käsittely kuin esimerkeissä. Vinkit voisi olla jotenkin linkitettynä tehtävään (top kysymykset/kommentit) eikä ammuttuina diskordissa. Ilman edellisen vuoden videoita en olisi päässyt edes alkuun. 
* Upeaa Suomen kielen käyttöä opetuksessa, terminologia on fantastista! Algoritmin aikavaativuus uusi käsite, opin valtavasti ja välillä kalossit hörppäsi tehtäviä tehdessä.
* Ihan mielenkiintoisia pähkinöitä
* Muuten hyvä kurssi
* Olen juuri ja juuri tällä hetkellä pääsemässä läpi kurssin, tehtävät olleet haastavia, mutta ei ylitsepääsemättömiä. Vielä on muutama viikko aikaa koittaa korottaa numeroa vaikeammilla tehtävillä, saa nähdä miten käy.
* Tehtävälähtöisyys on erittäin hyvä näiden asioiden oppimisen kannalta. Analysis - välilehti on myös erittäin hyödyllinen. Oman ratkaisun löydyttyä on opettavaista nähdä, olisiko saman voinut tehdä toisella tavalla ja mahdollisesti fiksummin. Vaikeustaso tuntui juuri sopivalta. Ensimmäiset tehtävät olivat yleensä helppoja mutta viimeiset pistivät oikeasti miettimään ja niissä osaaminen meni eteenpäin.
* Kiitos hienosta kurssista!
* Suoritin kurssin toisen kerran, koska ensinnäkin opetussuunnitelma oli muuttunut ja toiseksi aiemman suorituksen varjosti plagiointikohu. Tuntui, että tehtävät olivat tällä kertaa hieman helpompia kuin keväällä 2023, mutta on mahdollista, että tämä tunne johtui aiemmasta kokemuksestani samantyyppisten tehtävien parissa.
* Kurssi oli mielestäni matematiikan soveltamisen kannalta melko vaativa, näin kun itse hiljakkoin opiskellut vain derivointia ja integrointia avoimessa yliopistossa.
* ei muuta kun kiitos!
* Kurssimateriaali oli hyvä, siitä sai paljon apua
* Materiaaleja tai malliratkaisuja ei löydy mistään järkevästi. Ainut suppea ja selkeä materiaali kurssisivuilla. Kirja löytyi sattumalta jostain linkistä avuksi.
* Pajaohjausta oli tosi hyvä!
* Kurssilla sai apua pääsääntöisesti ällistyttävän nopeasti ja laadukkaasti Discord-kanavan kautta. Kiitos siitä! Ymmärrän, ettei tehtäviä voi opiskelijoiden puolesta ratkoa, mutta välillä tarjotut neuvot menivät täysin ohi. En osaa sanoa vaikuttiko neuvojen ohimenemiseen oma hitaus vai oliko ohjaajan paikoittaisella kommunikatiivisella ympäripyöreydellä osansa asiaan. Kommunikatiivinen ympäripyöreys sai ainakin minut tuntemaan itseni hitaaksi. Oli miten oli, kiitos kuitenkin kurssista ja kaikista tarjotuista ohjeista.
* Pe 27.10. iltapäivästä CSES-palveluun ei päässyt ollenkaan kirjautumaan mooc-tunnuksilla, vaan sivusto väläytteli erroria. Kuumotti, pääseekö tehtäviä tekemään ennen sunnuntain 29.10. deadlineä. (Tämä palaute kirjoitettu samana perjantaina, joten toivotaan että korjaantuu ennen sunnuntaita.)
* Kiitos kurssista!
* A very nice course! I genuinely enjoyed solving the problems, and this was my favorite course in this period. I learned a lot about creating efficient algorithms and different data structures.
* Itselle haastava kurssi, pidin kurssin sisällöstä ja toteutuksesta.
* Todella hyvä kurssi. Erityisesti työssäkäyvälle hyvä kun tehtäviä voi tehdä omaan vauhtiin. Materiaali tuki hyvin tehtäviä ja mahdollisti tehtävien tekemisen itsenäisesti.
* Itselleni yksi iso haaste kurssissa oli se, etten tuntenut muita kurssilaisia, joten en voinut pallotella ajatuksiani kenenkään kanssa (seurasin kyllä välillä discordsia, mutta tämä ei ehkä ollut minulle sopivin tapa keskustella omista ideoistani). Luulen että monet opiskelijat, jotka tekevät kurssia yhdessä, voivat hyödyntää toistensa ideoita, mikä keventänee työtaakkaa.
* Työssäkäyvänä pidän todella paljon tästä puhtaasta MOOC-lähestymisestä avoimen yliopiston tarjontaan. Eli ei mitään pakollista aloitusluentoa keskellä työpäivää + tentti keskellä työpäivää. :D
* Osa tehtävistä tosin vaikeita, osa helpompia
* Lisäisin malliratkaisuihin enemmän selitystä siitä, kuinka "oivallus" on johdettu. Nyt kurssi sisälsi joitain tehtäviä, jotka pystyin omalla tavallani ratkaisemaan, mutta joiden malliratkaisun ideaa en tästäkään huolimatta ymmärtänyt. Pseudokoodin korvaaminen Python-koodilla on loistava ratkaisu. Vanhaa esitystapaa ei tule ikävä.
* Hyvä kurssi ja mielenkiintoisia tehtäviä.
* Hyvä jakauma helpompia suoraan kurssimateriaalia hyödyntäviä tehtäviä ja vaativampia soveltavia tehtäviä. Hankalimmat tehtävät tuottivat jo pidempään ohjelmointia työkseen tehneelle harmaita hiuksia.
* kiitos kurssista
* Jotkin aikavaativuustehtävät menevät läpi periaatteessa väärällä aikavaativuudella.
* Omalla kohdallani koko kurssin tehtäville yksi deadline toimii tosi hyvin, koska eri viikoilla on eri määrä aikaa ja energiaa tehtäville.
* Itseopiskeluna kurssimateriaalin vähyyden takia kurssin suoritus vaatii paljon työtä, omaa oivallusta ja on raskas sekä haastava. Toisaalta tästä oppii hyvin tiedon etsimistä ja itseopiskelua pakostakin, mistä on varmasti hyötyä jatkossa.  
* Todella hyvä ja kiinnostava kurssi. 
* Tehtävät itsessään olivat mielenkiintoisia ajatuspulmia joita oli hauska (ja myönnettäköön, välillä hieman turhauttavaa) ratkoa.
* Kiitos haastavasta, mutta tehokkaasta kurssista!
* Oppimateriaalista oli oikeasti hyötyä tehtävien ratkaisemisessa.
* Näistä pythonin sisäänrakennetut datatyypeistä (list, tuple, set, dictionary) pitää joka kerta palauttaa mieleen mitä ominaisuuksia kullakin taas olikaan 
